In caso di diffusione del
008
1 9 - presente prowedimerrto
23
emettere le generalità e
gli altri dati identificativi,
a norma dell'art. 52
d.lgs. 196/03 in quanto:
disposto d'ufficio
0 a richiesta di parte
REPUBBLICA ITALIANA imposto dalla legge
In nome del Popolo Italiano
LA CORTE SUPREMA DI CASSAZIONE
SESTA SEZIONE PENALE
Composta da:
Giorgio Fidelbo - Presidente - Sent. n. sez. 1869/2022
Emilia Anna Giordano UP - 13/12/2022
Enrico Gallucci R.G.N. 22143/2022
Antonio Costantini - Relatore -
Ombretta Di Giovine
ha pronunciato la seguente
SENTENZA
sul ricorso proposto da:
Moncada Giuseppe, nato a Agrigento il 01/12/1982
avverso la sentenza del 10/03/2021 della Corte di appello di Palermo
visti gli atti, il provvedimento impugnato e il ricorso;
udita la relazione svolta dal Consigliere Antonio Costantini;
udito il Pubblico Ministero, in persona del Sostituto Procuratore Ciro Angelillis
che ha concluso per l'inammissibilità del ricorso;
lette le conclusioni del difensore del ricorrente, avv. Davide Casa, che ha richiesto
l'annullamento della decisione impugnata.
RITENUTO IN FATTO
1. Giuseppe Moncada, per il tramite del difensore di fiducia, ricorre avverso la
sentenza della Corte di Appello di Palermo che ha confermato la decisione del
Tribunale di Agrigento del 20 novembre 2019 con cui era stato condannato, per
quel che in questa sede rileva, alla pena di anni tre di reclusione in ordine al reato
di cui all'art. 572 e 61, n. 11-quinques, cod. pen. per maltrattamenti in danno
della convivente, con l'aggravante di aver commesso i fatti alla presenza dei figli
minori; in Lampedusa e Linosa sino al 3 settembre 2017.
2. Avverso tale decisione, la difesa del ricorrente deduce tre distinti motivi di
ricorso.
2.1. Con il primo motivo vengono dedotti vizi di motivazione e violazione di
legge ex art. 606, comma 1, lett. b) ed e), cod. proc. pen. in ordine alla ritenuta
sussistenza del reato di maltrattamenti.
La difesa rappresenta che, quanto ad elemento oggettivo, la decisione è
viziata nella parte in cui non apprezza l'assenza della necessaria abitualità della
condotta vessatoria, né tiene in debita considerazione la situazione concreta frutto
delle disagiate condizioni familiari connesse alla presenza di quattro figli e le
difficoltà della coppia, visto che agli sporadici e fisiologici litigi seguivano le
riconciliazioni.
Illogica è, inoltre, la decisione che reputa sussistere il reato sulla base del
mero narrato della persona offesa, giudicato erroneamente puntuale ed
attendibile. Rilevante, a tal proposito, risulta la circostanza che vedeva le persone
indicate quali testimoni dei fatti dalla persona offesa Maria Daniela Martorana - le
vicine Lo Verde e Palmisano, nonché l'assistente sociale Giambona - aver negato
di essere a conoscenza di condotte vessatorie o violente da parte del ricorrente o,
nel caso della Lo Verde, di avervi assistito.
Allo stesso modo - continua la difesa - risulta erroneo aver assegnato
rilevanza alle altre testimonianze, posto che teste di polizia Giudiziaria e
l'assistente sociale Martines si sono limitati a raccogliere la denuncia e dare atto
di percezioni meramente personali prive di riscontri oggettivi; la madre della
vittima, ancora, sarebbe persona affetta da disagio psichico, perciò facilmente
manipolabile, mentre il padre nutrirebbe astio nei confronti dell'imputato.
Quanto all'elemento soggettivo, l'impugnata sentenza è lacunosa nella parte
in cui non valorizza la natura episodica della aggressività dell'imputato, se del caso
riconducibile a situazioni contingenti e particolari connesse al disagio familiare
della coppia, come tale non idonea a palesare alcuna volontà di sottoporre la
persona offesa ad una condotta abitualmente offensiva.
2.2. Violazione di legge e vizi di motivazione ex art. 606, comma 1, lett. b) ed
e), cod. proc. pen. in ordine all'art. 61, n. 11-quinquies, cod. pen.
Il riconoscimento di tale aggravante rendeva necessario un puntale
accertamento degli effetti della condotta sullo sviluppo psico-fisico dei minori la
cui età non era tale da consentire a costoro di percepire i maltrattamenti in danno
della genitrice, né alcun accertamento è stato svolto per supportare la presenza
degli indici sintomatici di tale percezione in capo ai minori che, alla luce delle
2
dichiarazioni dell'assistente sociale sentita nel corso del giudizio, erano sereni e
molto legati al genitore.
2.3. Violazione di legge e vizi di motivazione ex art. 606, comma 1, lett. b) ed
e), cod. proc. pen. in ordine all'art. 62-bis cod. pen., non avendo i giudici tenuto
in debito conto gli elementi che nel caso di specie avrebbero giustificato la
concessione delle circostanze attenuanti generiche, quali l'incensuratezza del
ricorrente, la tenuità del fatto e le condizioni di svantaggio personale, familiare e
sociale.
2.4. Violazione di legge e vizi di motivazione ex art. 606, comma 1, lett. b) ed
e), cod. proc. pen. in ordine alla dosimetria della pena, non avendo la Corte di
merito enunciato le ragioni che ha portato a giustificare un discostamento dal
minimo edittale.
CONSIDERATO IN DIRITTO
1. Il ricorso è inammissibile.
2. Il primo motivo attraverso il quale si censura la sussistenza dell'elemento
oggettivo e soggettivo del reato di maltrattamenti mettendo in rilievo l'esistenza
di prospettati vizi logici della motivazione quanto a ritenuta attendibilità della
persona offesa, risulta declinato in fatto e riproduttivo di identica censura
adeguatamente vagliata e confutata dai Giudici di merito.
La Corte territoriale ha apprezzato nella loro complessiva valenza le
dichiarazioni della persona offesa, ex convivente di Giuseppe Moncada. I Giudici
di merito hanno ripreso e condiviso le considerazioni già espresse dal Tribunale in
ordine alla valutazione circa il propalato della donna, specie nella parte in cui era
stata assegnata rilevanza alla condotta tesa alla continua aggressione della parte
offesa posta in essere per un consistente periodo di tempo alla presenza dei figli
minori ed in occasione dei plurimi periodi in cui il Moncada, seppur occupato nella
pesca a bordo di pescherecci, anche a causa delle condizioni metereologiche
avverse, era in casa (chiara la parte della decisione del Tribunale che ha escluso
che il tempo trascorso a bordo dei pescherecci fosse tale da impedire una
continuativa presenza in casa del ricorrente).
Occorre, infatti, preliminarmente ribadire, sul piano generale ed al fine della
verifica della consistenza dei rilievi mossi alla sentenza della Corte d'appello, che
detta decisione non può essere isolatamente valutata, ma deve essere esaminata
in stretta correlazione con la sentenza di primo grado, quando l'iter motivazionale
di entrambe si dispiega secondo l'articolazione di sequenze logico-giuridiche
3
pienamente convergenti (ex multis, Sez. 6, n. 1307 del 14/1/2003, Delvai, Rv.
223061). L' integrazione tra le due motivazioni si verifica, non solo allorché i giudici
di secondo grado abbiano esaminato le censure proposte dall'appellante con criteri
omogenei a quelli usati dal primo giudice e con frequenti riferimenti alle
determinazioni ivi prese ed ai passaggi logico-giuridici della decisione, ma anche,
e a maggior ragione, quando i motivi di appello non abbiano riguardato elementi
nuovi, ma si siano limitati a prospettare circostanze già esaminate ed ampiamente
chiarite nella decisione di primo grado (da ultimo, per tutte, Sez. 3, n. 13926 del
01/12/2011, dep. 2012, Valerio, Rv. 252615).
La Corte di appello, pertanto, per confermare l'attendibilità della persona
offesa, ha sinteticamente richiamato il giudizio di coerenza e logicità interna della
propalazioni, valorizzando, inoltre, la testimonianza rese dal Maresciallo dei
Carabinieri Fabrizio Prelato che aveva riferito di aver avuto chiara contezza, nella
interlocuzione avvenuta a mezzo del telefono, del clima violento cui era sottoposta
la persona offesa, affermando di aver sentito una delle figlia riferire in detto
frangente che il padre picchiava in continuazione la madre ("si mamma viene
picchiata, viene sempre picchiata"), nonché dalle assistenti sociali Tiziana Martines
e Cristina Giambona, le quali avevano rievocato quanto confidato loro dalla vittima
narrando come le violenze e le minacce del Moncada erano state rivolte anche nei
loro confronti: ciò si era verificato sia in occasione della istituzionalizzazione della
madre e dei figli minori, in esecuzione del provvedimento emesso dal Tribunale
per i Minorenni, rendendosi nell'occasione necessario l'ausilio della forza pubblica,
sia in occasione della convocazione del medesimo presso i servizi sociali di
Lampedusa per l'occupazione abusiva di un alloggio di edilizia economico-popolare
(in tal senso sentenza del Tribunale, pagg. 17 e 18).
Gli elementi probatori indicati, unitamente alle dichiarazioni rese dai genitori
della persona offesa, che avevano potuto assistere direttamente agli scatti d'ira e
violenze del genero, sono stati ritenuti dimostrativi della genuinità del contenuto
delle dichiarazioni della donna, che in più occasioni aveva denunciato le
sopraffazioni dell'uomo. È stata in tal modo confermata l'indole violenta del
compagno, condotta distante dal prospettato riduttivo quadro che avrebbe visto il
ricorrente saltuariamente assumere condotte realizzate nei limiti dei normali
conflitti familiari.
Corretta risulta la confutazione operata dalla Corte di appello dei rilievi posti
in sede di gravame, allorché la difesa aveva evidenziato il venir meno del riscontro
asseritamente costituito dalla presenza di testi indicati dalla stessa persona offesa.
La decisione ha evidenziato che le ragioni per cui le difformi testimonianze delle
persone indicate dalla parte offesa a sostegno di quanto affermato non fossero
idonee a compromettere la valutazione in ordine alla attendibilità della vittima:
4
Giuseppina Palmisano, pur riferendo di non aver assistito direttamente ai fatti, in
realtà riscontrava l'accadimento precisando che Maria Daniela Martorana si era
recata scossa a casa sua prima di andare dai Carabinieri; Maria Lo Verde veniva
ritenuta parzialmente inattendibili su alcuni punti della decisione visto che nello
stesso contesto aveva palesato la volontà di non intromettersi nelle dinamiche di
coppia, tanto da essere andata via una volta avvedutasi della reazione dell'uomo
senza neppure intervenire in aiuto o a difesa della donna.
In tal modo operando, la Corte di merito ha fornito una motivazione completa
e logica in ordine al prudente apprezzamento di tutti i dati processuali, valutazione
insindacabile in sede di legittimità specie allorché attraverso le critiche rivolte alla
decisione si tende a far prevalere una ricostruzione alternativa e riduttiva degli
eventi che avevano reso palese la volontaria reiterazione e abituale vessazione
della vittima.
3. Manifestamente infondato, declinato in fatto e riproduttivo di identica
censura risulta il motivo attraverso il quale si rivolgono critiche alla ritenuta
sussistenza dell'aggravante di cui all'art. 61, n. 11-quinquies, cod. pen., norma
meno grave e pertanto applicabile al caso di specie in ragione della cessazione
dell'abitualità della condotta in epoca precedente alla riforma dell'art. 572,
secondo comma, cod. pen. che, in ipotesi di fatti commessi alla presenza o in
danno del minore, prevede un aumento di pena sino alla metà.
La sentenza, dopo aver diffusamente enunciato i motivi che faceva ritenere
attendibile quanto messo in evidenza dalla parte offesa, ha osservato come le
condotte violente e minacciose fossero state sempre realizzate quando i figli minori
erano in casa, smentendo al contempo — con pertinente riferimento a
giurisprudenza di questa Corte - che gli stessi minori, interessati da provvedimento
limitativo della responsabilità genitoriale del ricorrente, in quanto molto piccoli,
non avessero avuto contezza e recepito le connesse condizioni di disagio (in tal
senso cfr. Sez. 6, n. 55833 del 18/10/2017, V., Rv. 271670, secondo cui sussiste
la circostanza aggravante dell'essere stato il delitto commesso alla presenza del
minore ex art. 61, n. 11-quinquies, cod. pen., senza che sia necessario che il
minore, esposto alla percezione della condotta illecita, abbia la maturità psico-
fisica necessaria per comprendere la portata offensiva o lesiva degli atti commessi
in sua presenza).
Involgente il precluso merito, e pertanto inammissibile, risulta la parte del
ricorso che, attraverso la parziale estrapolazione della deposizione dell'assistente
sociale che avrebbe fatto riferimento alla serenità dei minori (osservazione tra
l'altro sottratta al vaglio della Corte di appello allorché il ricorrente ha messo in
rilievo la sola inidoneità della condotta ad essere recepita dai figli e comunque
5
dissociata dal contesto espositivo in cui la teste rimarcava il miglioramento dei figli
della coppia alla luce dell'istituzionalizzazione degli stessi unitamente alla
genitrice), tenta di accreditare la tesi secondo cui i figli non avessero mai risentito
di problematiche familiari, ricostruzione in fatto già smentita dalla sentenza del
Tribunale che aveva analizzato il grave contesto familiare, oggetto di controllo da
parte dei servizi sociali preoccupati delle condizioni psicofisiche dei minori e tali da
rendere necessario un intervento dell'autorità giudiziaria minorile.
La censura si rivela, peraltro manifestamente infondata se solo si osserva
l'apoditticità dell'affermazione secondo cui i figli minori, nati rispettivamente nel
2011, 2012, 2013 e 2016, non sarebbero stati in grado di avvedersi del clima di
violenza e di sopraffazione della genitrice ad opera dell'altro genitore, continuato
sino al settembre del 2017 ed interrotto solo a seguito dell'intervento dei Giudici
minorili che hanno disposto la limitazione della responsabilità genitoriale.
4. Generici risultano il terzo ed il quarto motivo che, rispettivamente
censurano la parte della decisione in ordine alle negate circostanze attenuanti
generiche e alla determinazione della pena base in misura superiore al minimo
edittale.
5. Quanto alla mancata concessione delle circostanze ex art. 62-bis cod. pen.,
la Corte di appello ha evidenziato, oltre alla gravità dei fatti, anche la consistenza
della condotta posta in essere dal ricorrente in epoca successiva alla contestazione
dei fatti ed alla istituzionalizzazione dei minori, richiamando la parte della sentenza
di primo grado in cui si dava atto della ulteriore denuncia nel 2019 della parte
offesa tanto da determinare il ripristino della misura del divieto di avvicinamento,
nelle more revocata.
6. Detti motivi, che sono stati apprezzati ai fini della capacità a delinquere,
unitamente alla lunga durata della condotta maltrattante, hanno costituito la
ragione posta a sostegno del leggero discostamento dal minimo edittale operato
dal Tribunale, motivazione che, in quanto non illogica e coerente, non è sindacabile
in sede di legittimità.
7. All'inammissibilità del ricorso consegue la condanna del ricorrente al
pagamento delle spese processuali e della somma, che si stima adeguata, di euro
tremila in favore della Cassa delle ammende, secondo quanto previsto dall'art.
616, comma 1, cod. proc. pen.
6
P.Q.M.
Dichiara inammissibile il ricorso e condanna il ricorrente al pagamento delle
spese processuali e della somma di euro tremila in favore della Cassa delle
ammende.
Così deciso il 13/12/2022
Il Consigliere estensore (cid:9) Il Pr sidente
Antonio Costantini Giorgic Fidelbo
Depositato in Cancelleria
. i 2
GEN 2023
oggi,
7