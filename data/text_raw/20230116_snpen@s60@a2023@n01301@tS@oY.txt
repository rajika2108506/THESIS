1301 -23
tn caso di diffusione del
• presente provvedimento
emettere le generalità e
gli altri dati identificativi,
a norma dell'art. 52
d.lgs. 196/03 in quanto:
REPUBBLICA ITALIANA CI disposto d'ufficio
El richiesta di parte
In nome del Popolo Italiano
imposto dalla legge
LA CORTE SUPREMA DI CASSAZIONE
SESTA SEZIONE PENALE
Composta da
Angelo Costanzo - Presidente - Sent. n. sez.
pti-
Anna Criscuolo 21/11/2022
Angelo Capozzi - Relatore - R.G.N. 24544/2022
Emilia Anna Giordano
Pietro Silvestri
ha pronunciato la seguente
SENTENZA
sul ricorso proposto da
Perilli Armando, nato a Nettuno il 20110/1977
avverso la sentenza del 15/2/2022 della Corte di appello di Roma
visti gli atti, il provvedimento impugnato e il ricorso;
udita la relazione svolta dal componente Angelo Capozzi;
udito il Pubblico Ministero, in persona del Sostituto Procuratore generale Nicola
Lettieri, che ha concluso chiedendo il rigetto del ricorso;
udito il difensore, avv. Aurelia Panetta, per la parte civile Carmosini Adele che ha
concluso chiedendo dichiararsi l'inammissibilità del ricorso;
udito il difensore avv. Cesare Gai anche in sostituzione dell'avv. Giovanbattista
Maggiorelli, per l'imputato Perilli Armando, che ha chiesto l'accoglimento del
ricorso.
RITENUTO IN FATTO
1. Con la sentenza in epigrafe la Corte di appello di Roma, a seguito di
appello proposto dal Procuratore della Repubblica avverso la sentenza emessa in
data 5 giugno 2019 dal Tribunale di Velletri nei confronti di Armando Perilli, ha
riformato la decisione assolutoria "perché il fatto non sussiste" riconoscendo il
predetto imputato colpevole del reato di cui agli artt. 572, 61 nn.1 e 11 cod.
pen. ai danni della convivente Adele Carmosini condannandolo a pena di
giustizia, nonché al risarcimento del danno in favore della predetta, parte civile
costituita.
2. Avverso la sentenza ha proposto ricorso per cassazione l'imputato che
con atto del difensore deduce:
2.1. Con il primo motivo violazione di legge e vizi di motivazione in relazione
alla mancata declaratoria di inammissibilità dell'appello del pubblico ministero,
non avendo la Corte considerato la dedotta genericità del gravame proposto
rispetto alle ragioni della sentenza di primo grado e delle risultanze della
istruttoria dibattimentale, risolvendosi in un ragionamento meramente assertivo.
2.2. Con il secondo motivo erronea applicazione degli artt. 192, 533 e 603,
comma 3-bis, cod. proc. pen., essendosi effettuata un'illegittima selezione, in
sede di rinnovazione istruttoria, dei soggetti da ascoltare, limitandoli alla persona
offesa, al padre Marcello Carmosini e alla figlia Martina De Stefano, omettendo di
risentire quantomeno i testi Paola Lauretti, Andrea Borrini, Francesca Carmosini,
Giuseppe Sansone. Mario Franciolini e Andrea Screti che nella prima decisione
avevano assunto rilievo per escludere la sussistenza dell'addebito mosso al
ricorrente.
2.3. Con il terzo motivo travisamento della prova e vizio cumulativo della
motivazione in relazione alla ritenuta attendibilità della persona offesa, del di lei
padre e della figlia, idonea a inficiare la decisione assolutoria. A riguardo la Corte
si è esibita in una motivazione meramente assertiva a fronte della articolata e
approfondita motivazione della prima sentenza (v. pg. 13 di questa) riferito al
confuso e a tratti poco verosimile racconto della parte offesa e della mancanza di
riscontri esterni e, piuttosto, della presenza di smentite provenienti da altre
deposizioni. Anche per quanto riguarda le testimonianze del padre e della figlia,
la Corte ha espresso una riduttiva valutazione in ordine al riscontro offerto alle
accuse della donna, a fronte delle precise e incidenti censure mosse dal primo
Giudice; mentre non si comprende quale riscontro possa provenire dal teste
Screti che risulta aver smentito un episodio inscritto nella condotta maltrattante.
2
I 2.4. Con il quarto motivo erronea applicazione dell'art. 572 cod. pen. in
relazione al ritenuto elemento soggettivo del reato di maltrattamenti in
considerazione della correlazione delle condotte - ove mai esistite - a momenti
di particolare stress emotivo che davano luogo, secondo le stesse dichiarazioni
della parte offesa, a episodi che rientravano senza conseguenze.
2.5. Con il quinto motivo violazione degli artt. 133, 69 e 62-bis cod. pen. e
vizio della motivazione in relazione alla mera equivalenza delle attenuanti c.d.
generiche rispetto alle aggravanti senza considerare l'incidenza della ritenuta
contenuta gravità delle conseguenze della condotta tenuta dall'imputato.
3. E' pervenuta memoria della parte civile costituita Adele Carmosini che ha
articolato critiche rispetto a ciascuno dei motivi proposti in ricorso che, a suo
parere, designano la loro manifesta infondatezza.
CONSIDERATO IN DIRITTO
1. Il ricorso è inammissibile.
2. Il primo motivo è manifestamente infondato, oltre che genericamente
proposto, avendo dato la sentenza ineccepibilmente conto delle ragioni per le
quali ha rigettato l'eccezione di inammissibilità dell'appello del gibblico ministero
fondato sulla dedotta erroneità del giudizio di inattendibilità della persona offesa
e di alcuni testi dell'accusa, indicando le prove sulle quali si fondava la richiesta
di condanna.
3. Il secondo motivo è manifestamente infondato avendo la Corte del tutto
correttamente disposto la rinnovazione del dibattimento escutendo nuovamente
le persone di cui il primo giudice aveva negato l'attendibilità delle
testimononianze e sulle quali si era incentrato l'appello della parte pubblica,
senza peraltro che la difesa abbia eccepito nulla a riguardo, vedendo accolta la
sua sola richiesta di audizione dell'imputato. In tal modo la Corte di merito si è
posta nell'alveo di legittimità secondo il quale in caso di appello della sentenza
assolutoria da parte del pubblico ministero, l'obbligo di rinnovazione
dibattimentale, è limitato alle sole testimonianze che, secondo le puntuali e
specifiche ragioni prospettate nell'atto di impugnazione, siano state oggetto di
erronea valutazione da parte del giudice di primo grado e che siano ritenute
decisive ai fini della valutazione di responsabilità (Sez. 2, n. 5231 del
)
13/12/2018 (dep. 2019), Prundaru, Rv. 276050).
3
4. Il terzo motivo è proposto genericamente per questioni in fatto correlate
alla diversa valutazione della prova dichiarativa, in presenza di un'articolata
motivazione giustificativa del discostamento dalle valutazione del primo giudice.
Senza incorrere in vizi logici e giuridici il Giudice di appello ha superato il
giudizio assolutorio di prima istanza sul rilievo che - impregiudicate le condotte
vessatorie ai danni della parte offesa - questi non perdessero la loro rilevanza
penale in ragione dell'ottica adottata dal primo Giudice che, senza podi in
discussione, aveva erroneamente fatto prevalere sulla loro obiettiva valenza le
ragioni conflittuali che li avevano determinati sin dalla instaurazione tra i due
protagonisti di una salda relazione affettiva a partire dai primi mesi del 2016,
dalla quale era nata una figlia.
Quanto al giudizio di attendibilità della persona offesa, la Corte di merito ha
escluso fondamento alla addotta fragilità emotiva della donna e alla sua presunta
dipendenza dai genitori riconoscendo le sue dichiarazioni, ribadite in entrambi i
gradi di giudizio, particolareggiate e coerenti oltre che riscontrate da prove
dichiarative, segnatamente quelle della figlia diretta testimone degli eventi, le cui
dichiarazioni sono state in modo eccentrico ritenute inattendibili dal primo
Giudice, ancorché riconosciute da questi perfettamente sovrapponibili a quelle
della madre.
E' dalla diretta escussione della ragazza che la Corte desume la piena
attendibilità del suo dettagliato e genuino racconto della vita familiare di cui
alcune fasi definiva come "un inferno", descrivendo condotte prevaricatrici e
abitualmente umilianti dell'imputato ai danni della compagna (v. pg. 15 della
sentenza impugnata), dando ragione della censura circa l'aprioristica ipotesi
secondo la quale la testimonianza fosse stata condizionata dalla madre.
Anche il pregiudiziale discredito della testimonianza del padre della vittima,
trova il suo pieno e giustificato superamento non solo per la giustificata
avversione del teste nei confronti dell'imputato, ma per la corrispondenza del
narrato a quello della vittima e della figlia oltre che nelle dichiarazioni del
cognato, Andrea Borrini, e della sorella del Carmosini (v. pg. 15 e ss. della
sentenza impugnata), stante la marginalità della deposizione dello Screti.
Le censure omettono poi di considerare la documentazione a riscontro del
compendio testimoniale, costituito dalle immagini fotografiche delle lesioni a
carico della persona offesa e del contenuto delle chat depositate ( v. pg. 17 della
sentenza impugnata).
4
5. Il quarto motivo è manifestamente infondato e versato in fatto rispetto
alla correttamente ritenuta consapevolezza da parte del ricorrente della
sistematicità delle condotte vessatorie ai danni della convivente.
6. Il quinto motivo è generica censura al corretto esercizio dei poteri
discrezionali demandati al giudice di merito in ordine al bilanciamento delle
circostanze attenuanti, riconosciute in appello, rispetto alle aggravanti
contestate, in relazione alle valutate conseguenze della condotta criminosa.
7. Alla declaratoria di inammissibilità del ricorso consegue la condanna del
ricorrente al pagamento delle spese processuali e della somma che si stima equo
determinare in euro tremila in favore della Cassa delle ammende.
8. Il ricorrente deve essere, inoltre, condannato al pagamento delle spese
sostenute nel grado dalla costituita parte civile Adele Carmosini, ammessa al
patrocinio a spese dello Stato, nella misura che sarà liquidata dalla Corte di
appello di Roma con separato decreto di pagamento ai sensi degli artt. 82 e 83
D.P.R. 115/2002, disponendo il pagamento in favore dello Stato.
P.Q.M.
Dichiara inammissibile il ricorso e condanna il ricorrente al pagamento delle
spese processuali e della somma di euro tremila in favore della Cassa delle
ammende. Condanna, inoltre, l'imputato alla rifusione delle spese di
rappresentanza e difesa sostenute nel presente giudizio dalla parte civile
ammessa al patrocinio a spese dello Stato, nella misura che sarà liquidata dalla
Corte di appello di Roma con separato decreto di pagamento ai sensi degli artt.
82 e 83 D.P.R. 115/2002, disponendo il pagamento in favore dello Stato.
Così deciso il 21/11/2022.
Il Consigliere estensore Il Presidente
An(cid:9) Cape6zi Angelo listanzo
k..
in Cancelleria
Depositato
1 6 GEN 2923
..... (cid:9) .......
5